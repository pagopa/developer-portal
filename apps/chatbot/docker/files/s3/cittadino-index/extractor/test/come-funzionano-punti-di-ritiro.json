{
  "url": "https://notifichedigitali.it/come-funzionano-punti-di-ritiro",
  "title": "Punti di ritiro | SEND - Servizio Notifiche Digitali",
  "text": "Come funzionano i Punti di ritiro Nei Punti di ritiro SEND puoi ritirare una copia stampata degli atti notificati e degli avvisi di avvenuta ricezione Cosa sono i Punti di ritiro SEND? Cosa sono i Punti di ritiro SEND? Per favorire l’accesso universale alle notifiche digitali SEND mette a tua disposizione servizi di stampa degli atti notificati e degli avvisi di avvenuta ricezione tramite punti di ritiro convenzionati. I servizi disponibili presso i Punti di ritiro SEND sono: Servizio di stampa degli atti notificati e delle relative attestazioni opponibili a terzi Se hai ricevuto un avviso di avvenuta ricezione (AAR), indipendentemente dalla modalità di ricezione, puoi usufruire del servizio di stampa di una copia degli atti notificati o richiederlo mediante una persona da te delegata. Porta con te al punto di ritiro: l’avviso di avvenuta ricezione (AAR); un documento d’identità in corso di validità; il tuo codice fiscale. Per il ritiro dei documenti da parte di una persona delegata sono invece necessari: documento d’identità e codice fiscale della persona delegata; copia del documento d’identità e del codice fiscale del destinatario dell’atto notificato; delega presente sull’AAR compilata e sottoscritta dal destinatario dell’atto notificato. Per le persone giuridiche, il legale rappresentante o la persona delegata deve presentare una visura che attesti la qualità di legale rappresentante o, in sostituzione della visura, la relativa autodichiarazione. Se ritiri la notifica presso un Punto di ritiro SEND, il costo del servizio di stampa è di 1,40 €. Servizio di richiesta di un avviso di avvenuta ricezione (AAR) Se non è stato possibile recapitare un avviso di avvenuta ricezione neanche in via analogica perché al tuo indirizzo fisico sei risultato irreperibile per cause diverse da assenza temporanea o rifiuto di ricevere la posta, potrebbe accadere che ci sia una notifica per te di cui non sei a conoscenza. In questo caso, potrai fare una ricerca a tuo nome presso il punto di ritiro e richiedere l’eventuale avviso di avvenuta di ricezione. Porta con te al punto di ritiro: un documento d’identità in corso di validità; il tuo codice fiscale. Per la richiesta del servizio da parte di una persona delegata sono invece necessari: documento d’identità e codice fiscale della persona delegata; copia del documento d’identità e del codice fiscale del destinatario dell’atto notificato; modello di delega compilata e sottoscritta dal destinatario dell’atto notificato. Per le persone giuridiche, il legale rappresentante o la persona delegata deve presentare una visura che attesti la qualità di legale rappresentante o, in sostituzione della visura, la relativa autodichiarazione. Scarica il modello di delega → Il costo del servizio di richiesta di un avviso di avvenuta ricezione è di 1,40 €. Disponibilità dei documenti e del servizio Gli operatori dei Punti di ritiro SEND possono emettere per un numero limitato di volte la copia dei documenti presenti in piattaforma alla data della richiesta, nel periodo di disponibilità, che è di 120 giorni per gli atti allegati alla notifica e di10 anni per le relative attestazioni. Per saperne di più → Termini e condizioni I servizi disponibili nei Punti di ritiro SEND sono erogati da operatori autorizzati previsti dalla normativa di SEND ai commi 20 e 22bis dell'art. 26 del Decreto Legge 76/2020 e nel Decreto del Ministero per la Trasformazione Digitale del 8 febbraio 2022 n. 58.",
  "language": "it",
  "lastmod": "2026-02-10T12:41:22.000Z"
}